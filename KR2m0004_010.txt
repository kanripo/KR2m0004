# -*- mode: mandoku-view; -*-
#+TITLE: 宋朝事實
#+DATE: 2015-08-24 22:49:07.887250
#+PROPERTY: ID KR2m0004
#+PROPERTY: BASEEDITION WYG    
#+PROPERTY: JUAN 卷十
<pb:KR2m0004_WYG_010-1a>¶
欽定四庫全書¶
　宋朝事實卷十¶
　　　　　　　　　　　　　宋　李攸　撰¶
　　宰執拜罷¶
楚昭輔太平興國元年十一月自右驍衛大將軍判三¶
司副使除檢校太保左驍衛大將軍充樞密使(案李燾/長編楚)¶
(昭輔為樞密使在是年十月庚申與/宋史同此書作十一月與各書互異)¶
柴禹錫太平興國七年四月自如京使除宣徽北院使¶
<pb:KR2m0004_WYG_010-1b>¶
副使(案宋史宰輔表柴禹錫兼樞密副使此書去樞密/二字専稱副使蓋宋以樞密院為執政此書類紀)¶
(樞密拜罷諸人姓名年月故不復載如下文稱知樞密/院為知院同知樞密院為同知簽書樞密院事為簽書)¶
(同簽樞密院為同/簽書皆從此例也)雍煕二年罷為左驍衛將軍¶
真宗嘗幸澶淵(案真宗原本誤作太宗澶淵下原本脱/宋湜為樞密副使扈從九字攷宋史湜)¶
(以真宗咸平元年拜樞密副使二年從幸澶/淵三年正月以疾卒于道今從宋史改正)宋湜為樞¶
密副使扈從遇疾真宗許其先歸賜以衾褥且曰此朕¶
所常御者雖故敝亦足以禦道途之寒也又遣中使䕶¶
送之次澶州卒真宗再幸河朔追悼之加贈刑部尚書¶
<pb:KR2m0004_WYG_010-2a>¶
諡忠定湜秀穎有器識又善引重後進云¶
咸平二年己亥六月戊午樞密使兼侍中曹彬卒彬自¶
至道三年八月復為樞密使是年六月卒居樞府三年¶
彬性仁恕清謹遜言恭色在朝廷未嘗抗辭忤㫖亦未¶
嘗言人過失博覽強記善談論被服雅同儒者伐二國¶
秋毫無所取位兼將相不以等威自異彬歸休閉閤門¶
無雜賓保功名守法度近代良將稱為第一¶
七月己丑王顯樞密使(原註自横海軍節度使兼御/史大夫依前檢校太尉充)顯¶
<pb:KR2m0004_WYG_010-2b>¶
自太平興國八年六月拜樞密使淳化二年罷是年復¶
召拜樞密使¶
咸平三年庚子二月癸亥王顯罷樞密使(原註自檢校/太尉罷為山)¶
(南東道節度使同/中書門下平章事)顯再入樞府踰半年從真宗伐契丹¶
車駕還京乃以使相罷之四年五月顯以定州駐泊都¶
部署兼河北諸州水陸計度都轉運使¶
同日(案宋史宰輔表周瑩王繼英王旦同日拜除皆在/咸平三年二月此云同日蓋承上王顯二月罷樞)¶
(密之文上四年五月句紀顯次年事也長/編咸平四年載王旦同知院事與此互異)周瑩王繼英¶
<pb:KR2m0004_WYG_010-3a>¶
並知樞宻院事(原註瑩自宣徽北院使遷宣徽南院使/除  繼英自樞密都承㫖客省使遷宣)¶
(徽北院/使除)王旦同知樞密院事(原註自中書舎/人翰林學士除)瑩瀛州人¶
繼英開封祥符人旦字子明大名人瑩少給事于晉邸¶
太宗即位擢簽書樞密院事宣徽院諸房公事諸房自¶
後不復置云繼英事真宗于藩邸至是並知樞密院事¶
旦少好學父祜器之嘗手植三槐于庭曰吾之後必有¶
為三公者真宗即位旦為翰林學士嘗奏事下殿真宗¶
目送之曰與朕致治天下必此人也是年遂有此除錢¶
<pb:KR2m0004_WYG_010-3b>¶
若水名能知人嘗見旦曰真宰相器也若水為樞密副¶
使罷召對苑中問誰可大用者若水言旦可大用真宗¶
曰吾固已知之矣¶
韓崇訓馬知節並簽書樞密院事崇訓自樞密都承㫖¶
四方館使遷檢校太傅除知節自樞密都承㫖東上閤¶
門使遷檢校太保除崇訓長厚謙畏未嘗忤物知節折¶
節讀書至是並拜簽書樞密院事當是時契丹已盟中¶
國無為大臣方言符瑞知節每不然之言天下安不可¶
<pb:KR2m0004_WYG_010-4a>¶
存去兵㤀戰之意景徳四年丁未(原註五年改/大中祥符)八月庚¶
子韓崇訓罷簽書樞密院事為齊州防禦使崇訓自景¶
徳三年二月召除簽書樞密院事是年八月罷在樞府¶
踰年崇訓以目疾累表求罷從之¶
王欽若大中祥符五年九月自吏部尚書知樞密院監¶
修國史除檢校太傅中書門下平章事監修國史充使¶
十一月除檢校太尉七年六月罷權判都省¶
陳堯叟大中祥符五年九月自户部尚書檢校太傅知¶
<pb:KR2m0004_WYG_010-4b>¶
樞密院修國史除本官同中書門下平章事監修國史¶
充使七年六月罷¶
冦準大中祥符七年六月(案大中下原本脱/祥符二字今增入)自兵部尚¶
書除檢校太尉同中書門下平章事充使八年四月罷¶
為武勝軍節度使同平章事¶
大中祥符八年乙夘四月壬戌王欽若陳堯叟並樞相¶
(原註欽若自判尚書都省知通進銀臺司兼中書門下封/駁事依前吏部尚書同平章事充樞密使堯叟依前户)¶
(部尚書檢校太尉同平章事/充樞密使兼羣牧制置使)欽若與堯叟自祥符五年¶
<pb:KR2m0004_WYG_010-5a>¶
九月並同平章事充樞密使後與堯叟同罷至是復與¶
堯叟並命¶
大中祥符八年四月壬戌冦準罷樞密使(原註自行兵/部尚書依前)¶
(檢校太尉同平章事/充武勝軍節度等使)準自大中祥符七年六月除中書¶
門下平章事充樞密使至是年四月罷再任樞密踰年¶
先是準惡三司使林特姦邪數與爭忿上謂王旦等曰¶
準年髙屢更事朕意其必能改前非今觀所為似更甚¶
于疇昔旦等曰準好人懐惠又欲人畏威皆大臣所當¶
<pb:KR2m0004_WYG_010-5b>¶
避而準乃以為己任此其所短也非至仁之主孰能全¶
之準之未為樞密也旦嘗得疾未愈上命肩輿入禁中¶
見于偏殿問曰卿今疾亟萬一有不諱使朕以天下付¶
之誰乎旦曰知臣莫若君惟明主擇之再三問不對上¶
曰張詠何如又問馬亮何如不對上曰試以意言之旦¶
强起舉笏曰以臣之愚見莫若冦準上憮然有間曰準¶
性剛褊更思其次旦曰他人臣所不知也遂辭退及準¶
為樞密使中書行事闗送樞密院礙詔格準即以聞上¶
<pb:KR2m0004_WYG_010-6a>¶
謂旦曰中書行事如此施之四方奚所則旦再拜謝曰¶
此實臣等過也中書吏既坐罰樞密院吏皇皇告準曰¶
中書樞密院日有相干舊例止令諸房改易不期奏白¶
而使宰相待罪既而樞密院有事送中書礙詔格吏得¶
之欣然以呈旦卻送與樞密院白準準大慙翌日謂旦¶
曰王同年大度如此耶旦不答旦每對上必稱準之才¶
而準數短之一日上謂旦曰卿雖談其美彼専道卿惡¶
旦曰理固然臣在相位久政事闕失必多準對陛下無¶
<pb:KR2m0004_WYG_010-6b>¶
所隠益見其忠直此臣所以重準也上由是愈賢之及¶
準自知當罷使人私于旦求為使相旦大驚曰使相安¶
可求耶且吾不受私請準憾之既而上問旦準罷當何¶
官可為旦曰準年未三十䝉先帝擢置二府且有才望¶
若使相令處方面其丰采亦足為朝廷光也及制出準¶
入見流涕曰非陛下知臣何以至是上具道旦所以薦¶
準者準始愧嘆出語人曰王同年器識非準所可測也¶
七月(案七月即大中祥符八年七月以上文見故不復/載某年攷宋史王嗣宗以是月罷副使與此書合)¶
<pb:KR2m0004_WYG_010-7a>¶
戊午王嗣宗罷樞密副使(原註為天平軍節/度使檢校太保)嗣宗自大¶
中祥符七年七月除樞密副使至是年七月罷在樞府¶
踰年嗣宗表求外郡故有是命後上章求退而猶欲領¶
郡冦準為相惡之即以為左屯衛上將軍致仕卒年七¶
十八嵗贈侍中諡景莊¶
大中祥符九年正月丙辰張旻樞密副使(原註自侍衛/馬軍副都指)¶
(揮使威塞軍節度使檢校/太保遷宣徽北院使除)旻開封人事真宗于潛邸及¶
即位以殿前都虞候從祀東封是時盛興宫室人皆爭¶
<pb:KR2m0004_WYG_010-7b>¶
奉符瑞丁謂王欽若主其事無敢議者旻毅然謂土木¶
之役不足以承天意是年正月遂有此除¶
八月甲申陳堯叟罷樞相(原註自樞密使行户部尚書/檢校太尉同平章事罷為尚)¶
(書右/僕射)堯叟自大中祥符八年四月復為同平章事充樞¶
密使至是年罷再執政踰年久疾求領外任上遣閤門¶
使楊崇勲至第撫慰且詢其意堯叟辭意懇確乃從之¶
命其子齎告牒就第賜之尋命判河陽月給實俸嵗賜¶
公使錢百萬堯叟力疾求入辭肩輿至便殿詔勿拜賜¶
<pb:KR2m0004_WYG_010-8a>¶
坐又作詩餞其行卒贈侍中諡文忠堯叟偉姿貌强力¶
奏對明辯多任智數久典機密軍馬之籍悉能記之父¶
省華終左諫議大夫母馮氏性嚴毅弟堯佐景祐四年¶
拜同中書門下平章事堯咨舉進士第一後以儒臣易¶
武守仕至武信軍節度使¶
同日任中正樞密副使(原註自樞密直學士給事中/權知開封府遷工部侍郎除)中¶
正字慶之曹州濟隂人¶
同日馬知節知樞密院事(原註自潁州防禦使知天雄/軍召除檢校太尉兼宣徽南)¶
<pb:KR2m0004_WYG_010-8b>¶
(院使除密案宋史宰輔表馬知節曹利用等四人同日/除知樞  院事在天禧元年九月此書以年月載明本)¶
(條下文直以同日二字/起不載年月殊為闕略)曹利用任中正周起並同知樞¶
密院事(原註利用自檢校太傅樞密副使加檢校太尉/宣徽北院使除兼羣牧制置使中正自樞密副)¶
(使兼刑部侍郎除起自樞密直/學士右諫議大夫遷給事中除)起字萬卿淄州人¶
四月(案宋史宰輔表馬知節罷在天禧二年閏四月/此書失載某年直書四月不言閏殊為闕略)癸¶
卯馬知節罷知樞密院事(原註自檢校太尉宣徽南院/使罷為彰徳軍節度觀察留)¶
(後/)知節自天禧元年九月除知樞密院是年四月罷再¶
入樞府凡七月恩顧極厚素病足特許内朝别為一班¶
<pb:KR2m0004_WYG_010-9a>¶
省其舞蹈未幾疾甚賜告上親臨其第謂之曰久不相¶
見思卿而來病既久乃罷為節度留京師卒贈侍中諡¶
正惠知節慷慨以武力智謀自喜又能好書賓友儒者¶
所與善必一時豪傑遇事謇謇未嘗有所顧憚天下至¶
今稱其直云¶
六月(案李燾長編曹利用知樞密院與丁謂並/樞宻使皆在天禧三年此六月上缺紀年)乙未曹¶
利用知樞密院事(原註自檢校太尉宣徽北院使同/知樞密院事兼羣牧制置使除)十¶
二月辛卯曹利用丁謂並樞密使(原註利用自檢校太/尉宣徽北院使知樞)¶
<pb:KR2m0004_WYG_010-9b>¶
(宻院事兼羣牧制置使除謂自吏/部尚書參知政事除檢校太尉充)時輔臣以郊恩俱進¶
官故事嘗為宰相而除樞密使始得遷僕射乃以謂為¶
檢校太尉兼本官充使樞密使舊兼御史大夫自利用¶
始去之再入政府一年至四月拜相(原註樞密使不兼/御史大夫自曹利)¶
(用/始)¶
同日任中正周起並樞密院副使(原註中正自刑部侍/郎同知樞密院事遷)¶
(兵部侍郎除起自給事中同/知樞密院事遷禮部侍郎除)¶
天禧四年庚申正月乙丑曹瑋簽書樞密院事(原註自/華州觀)¶
<pb:KR2m0004_WYG_010-10a>¶
(察使鄜延路副都總管環慶秦鳳等州沿邉巡/檢安撫使宣徽北院使鎮國節度觀察留後充)瑋字寳¶
臣樞密使彬之子李繼遷擾邊諸將數出無功太宗問¶
誰可任者是時彬在樞府對以瑋可任召知渭州時年¶
十九又知秦州秦州人立碑紀功有詔襃之至是遂有¶
此命¶
錢惟演樞宻副使(原註自翰林學士刑部侍郎知制誥/除  案李燾長編天禧四年八月除)¶
(錢惟演樞副下九月周起曹瑋罷即是年九月也/與宋史宰輔表合此書于錢惟演上闕載年月)¶
九月丙辰周起罷樞密副使(原註自禮部侍郎罷/為户部侍郎知青州)曹瑋¶
<pb:KR2m0004_WYG_010-10b>¶
罷簽書樞密院事(原註自宣徽北院使鎮國軍節度使/觀察留後除罷為宣徽南院使環慶)¶
(路馬步軍/都部署)起自天禧元年九月除同知樞密院事三年¶
十二月遷樞密副使是年九月罷在樞府三年丁謂用¶
事逐冦準而以周起為黨罷知青州又降太常少卿知¶
光州謂得罪復禮部侍郎留守南京卒贈禮部尚書諡¶
安惠瑋自天禧四年正月除簽書樞密院事是年九月¶
罷在樞府一年冦準謫道州丁謂惡瑋不附己指為準¶
黨出之未幾復降為左衛大將軍容州觀察使知萊州¶
<pb:KR2m0004_WYG_010-11a>¶
瑋自知宿將為謂所忌恐益為謂中即日上道從弱卒¶
十餘人不以弓韔矢箙自隨謂敗乃復節度使卒贈侍¶
中諡武穆治平中配享仁宗廟庭瑋好讀書通左氏春¶
秋為將幾四十年未嘗敗衄威震西鄙罝勒斯賚(案罝/勒斯)¶
(賚原本誤作唃/&KR2291;囉今改正)每聞其名以手加額而東嚮之鎮天雄¶
契丹使過必戒其下無敢疾驅者在渭州始置弓箭手¶
其所措置後皆為法云子琮之孫詩尚魯邠國大長公¶
主(案宋史魯國大長公主仁宗女治平四年封祁國熙/寧九年改魯國此書作魯邠國攷公主未嘗封邠國)¶
<pb:KR2m0004_WYG_010-11b>¶
(或即祁/字之誤)琮累官至馬軍副都指揮使¶
張士遜天禧五年正月自樞密直學士右諫議大夫除¶
本官副使¶
任中正自大中祥符九年九月除樞密副使天禧元年¶
九月除同知樞密院事三年十二月除樞密副使四年¶
八月除參知政事是年(案宋史任中正乾興元年六月/以救丁謂謫知鄆州自大中祥)¶
(符九年九月至是凡六年仁宗于是年二月戊午/即位此書但云是年而不著乾興元年殊為闕略)六月¶
罷為執政凡六年事真宗五年事仁宗纔數月中正之¶
<pb:KR2m0004_WYG_010-12a>¶
貶坐營救丁謂故也後復禮部尚書卒贈左僕射諡康¶
懿弟中師仁宗時為樞密副使¶
張知白乾興元年十一月自翰林學士尚書右丞除本¶
官副使(案宋史張知白乾興元年自尚書右丞除樞/密副使此書云本官者即指樞密而言也)天¶
聖三年十二月拜相¶
李梲靖康元年正月自正奉大夫户部尚書除本官同¶
知三月遷尚書右丞¶
唐恪靖康元年正月自正議大夫吏部尚書除本官同¶
<pb:KR2m0004_WYG_010-12b>¶
知三月遷中書侍郎¶
种師道靖康元年正月自靖難軍節度使檢校少保河¶
東北路制置使除同知兼京畿河東路宣撫二月罷守¶
本官中太一宫使¶
李綱靖康元年正月自尚書右丞兼同知兼親征行營¶
使二月罷三月復故兼都提舉城壁守禦使四月遷知¶
院¶
許翰靖康元年三月自朝散郎御史中丞除大中大夫¶
<pb:KR2m0004_WYG_010-13a>¶
同知八月罷¶
孟忠厚紹興十二年某月自少保鎮潼軍節度使判紹¶
興府除充使某月罷為福建路安撫使(案宋史宰輔表/孟忠厚以紹興)¶
(十二年九月自䕶國軍節度除樞密使是/年十一月罷為少傅知建康府與此互異)¶
石熙載太平興國四年正月自樞密直學士兵部員外¶
郎本官簽書院事四月遷副使(案自石熙載以下至湯/思退止類紀簽書同簽)¶
(書發遣領院事諸職攷宋以簽書樞密院為/執政其同簽書發遣領院事特以類附載)¶
王沔太平興國八年十一月自樞密直學士除右諫議¶
<pb:KR2m0004_WYG_010-13b>¶
大夫簽書院事雍熙元年十二月除左諫議大夫三年¶
八月遷副使¶
張齊賢太平興國八年十一月樞密直學士除右諫議¶
大夫簽書院事雍熙元年十二月除左諫議大夫三年¶
七月罷為給事中¶
王守正端拱元年九月自内客省使除宣徽北院簽書¶
院事¶
張遜端拱二年七月自鹽鐵使除宣徽北院使簽書院¶
<pb:KR2m0004_WYG_010-14a>¶
事淳化二年九月遷知院(案長編九月甲辰以樞密副/使張遜知樞密院事温仲舒)¶
(冦準同知院事/知院之名始此)¶
向敏中咸平三年正月以參知政事權發遣¶
馮拯景徳元年八月自給事中同知院改工部侍郎簽¶
書二年四月遷參知政事¶
陳堯叟景徳元年八月自給事中同知院改工部侍郎¶
二年十一月除刑部侍郎三年二月遷知院¶
韓崇訓景徳三年二月自樞密都承㫖除檢校太傅簽¶
<pb:KR2m0004_WYG_010-14b>¶
書四年八月罷為齊州防禦使¶
馬知節景徳三年二月自樞密都承㫖除檢校太保簽¶
書大中祥符元年十一月除檢校太傅四年四月除宣¶
徽北院使五年九月遷副使(案長編景徳三年二月王/欽若為尚書左丞簽樞密)¶
(院事陳堯叟知院事韓崇訓馬知節並簽書院事四人/同日視事此書前已載欽若大中祥符五年與陳堯叟)¶
(並知院事八年復與堯叟並樞相而此處自石熙載簽/書院事以下並記簽書院事及同簽書發遣領院事諸)¶
(人姓名及除罷年月獨不載/王欽若簽院事似有闕佚)¶
向敏中大中祥符七年以宰相權發遣¶
<pb:KR2m0004_WYG_010-15a>¶
曹瑋天禧四年正月自華州觀察使鎮國軍節度觀察¶
留後除宣徽北院使簽書九月罷為宣徽南院使環慶¶
路馬步軍都部署¶
王徳用明道二年四月自侍衛步軍副指揮使福州觀¶
察使除檢校太保同簽書十一月遷副使¶
郭逵治平三年四月自容州觀察使檢校太保除同簽¶
書九月安撫陕西四年正月加靖難軍節度使四月還¶
自陜西九月罷為宣徽南院使判鄆州¶
<pb:KR2m0004_WYG_010-15b>¶
曾孝寛熙寧八年十二月自龍圖閣學士起居舍人樞¶
密都承㫖除樞密直學士同簽書元豐元年丁父憂¶
趙瞻元祐三年四月自中散大夫户部侍郎除樞密院¶
直學士本官簽書四年六月遷同知院¶
王嵓叟元祐六年二月自龍圖閣待制權開封府除樞¶
密學士簽書七年五月罷為端明殿學士知鄭州¶
劉奉世元祐七年五月自朝請郎寳文閣待制除樞密¶
直學士本官簽書紹聖元年五月罷為端明殿學士知¶
<pb:KR2m0004_WYG_010-16a>¶
成徳軍¶
童貫政和六年二月自少保䕶國軍節度使陜西河東¶
路宣撫使簽書五月除檢校少傅威武節度使權領院¶
事十二月除檢校少師寧江軍節度使領院事重和元¶
年八月除太保河中節度使宣和元年八月除太保山¶
南東道節度使二年十二月加劒南西川節度使三年¶
八月除太師封楚國公四年七月以太師改豫國公致¶
仕¶
<pb:KR2m0004_WYG_010-16b>¶
鄭居中宣和二年十二月自少傅威武軍節度使中太¶
一宫使權領院事三年五月落權字六年六月除太保¶
威勝軍節度使燕國公致仕¶
童貫宣和四年五月落致仕前太師進封徐國公領院¶
事陜西河北路宣撫使七年封廣陽郡王靖康元年二¶
月責授左衛上將軍致仕¶
蔡攸宣和六年六月自少師安逺軍節度使寳籙宫使¶
侍讀河東北路宣撫使除前少師領院事七年除太保¶
<pb:KR2m0004_WYG_010-17a>¶
燕國公靖康元年責大中大夫提舉亳州明道宫¶
耿南仲宣和七年二月自徽猷閣學士朝散郎太子詹¶
事除資政殿學士簽書靖康元年遷尚書左丞¶
路允迪靖康元年正月自朝散郎兵部尚書除資政殿¶
學士簽書二月使河東建炎元年罷為資政殿學士提¶
舉南京鴻慶宫¶
宇文虚中靖康元年二月自資政殿學士中大夫除本¶
官簽書其月改資政殿學士四月罷落職¶
<pb:KR2m0004_WYG_010-17b>¶
李回靖康元年八月自朝議大夫御史中丞除延康殿¶
學士簽書十一月罷提舉萬壽觀¶
曹輔靖康元年十一月自承議郎御史中丞除延康殿¶
學士簽書建炎元年五月卒¶
張叔夜靖康元年閏十一月自延康殿學士南道都總¶
管除簽書建炎元年四月扈從北狩¶
路允迪建炎三年二月自資政殿學士提舉洞霄宫除¶
本官簽書四月罷為資政殿學士提舉醴泉觀兼侍讀¶
<pb:KR2m0004_WYG_010-18a>¶
吕頤浩建炎三年自大中大夫吏部尚書除資政殿學¶
士同簽書江淮兩浙制置使四月拜相¶
王淵建炎三年自嚮徳軍節度使御營都統制除本官¶
簽書四月遇害¶
李邴建炎三年三月自翰林學士承㫖(案宋史建炎三/年李邴自翰林)¶
(學士知制誥除簽書此/書作承㫖與宋史互異)朝奉郎除端明殿學士本官同¶
簽書四月遷尚書右丞¶
鄭㲄建炎三年二月自朝散郎御史中丞除端明殿學¶
<pb:KR2m0004_WYG_010-18b>¶
士同簽書四月落同字七月卒¶
滕康建炎三年五月自翰林學士承㫖朝散郎除端明¶
殿學士簽書七月除資政殿學士同權三省樞密院從¶
隆祐太后幸洪州¶
周望建炎三年七月自朝奉大夫兵部尚書除端明殿¶
學士同簽書九月宣撫荆湖江浙十二月遷同知¶
張守建炎三年七月自翰林學士承㫖朝奉郎除端明¶
殿學士同簽書四年四月遷參知政事(案宋史張守自/翰林學士知制)¶
<pb:KR2m0004_WYG_010-19a>¶
(誥同簽書在九月參知政事在四年五月此書作/承㫖除同簽書在七月參政在四月與宋史互異)¶
趙鼎建炎四年五月自翰林學士承㫖朝奉大夫除端¶
明殿學士簽書十一月罷提舉洞霄宫(案宋史趙鼎自/翰林學士承㫖)¶
(除端明殿學士簽書十一月罷提舉洞霄宫原本/學士下脱簽書十一月罷六字今據宋史増入)¶
富直柔建炎四年十一月自奉議郎御史中丞除端明¶
殿學士朝奉郎簽書紹興元年遷同知¶
權邦彥紹興二年五月朝議大夫兵部尚書除端明殿¶
學士簽書八月兼權參知政事三年二月卒¶
<pb:KR2m0004_WYG_010-19b>¶
徐俯紹興三年二月自翰林學士承㫖中大夫除端明¶
殿學士簽書四年五月罷(案宋史徐俯以紹興四年四/月罷簽事此作五月與宋史)¶
(互/異)提舉洞霄宫¶
韓肖胄紹興三年七月自中大夫吏部侍郎除端明殿¶
學士同簽書充大金軍前通問使四年五月罷知温州¶
(案宋史韓肖胄同簽書在紹興三年五月此作/七月罷在四年正月此作五月與宋史互異)¶
胡松年紹興四年七月自朝奉大夫吏部尚書除端明¶
殿學士簽書遷罷年月闕(案宋史胡松年罷簽書/在紹興五年閏二月)¶
<pb:KR2m0004_WYG_010-20a>¶
折彥質紹興六年二月自朝議大夫兵部尚書除端明¶
殿學士簽書兼權參知政事十二月罷提舉洞霄宫¶
韓肖胄紹興八年十二月自端明殿學士知常州除本¶
職簽書使大金十年使還罷知紹興府¶
王倫紹興八年十二月自龍圖閣學士除端明殿學士¶
同簽書其月罷以本官職留守東京¶
樓炤紹興九年三月自翰林學士承㫖朝奉郎知制誥¶
除端明殿學士簽書十年六月丁母憂¶
<pb:KR2m0004_WYG_010-20b>¶
何鑄紹興十年六月自御史中丞朝奉郎除端明殿學¶
士簽書尋出使(案宋史何鑄以紹興十一年十一月除/簽書遂出使金此作十年六月與宋史)¶
(互/異)十二年五月使還七月兼權參知政事八月罷提舉¶
江州太平觀¶
程克俊紹興十二年自翰林學士承㫖朝奉郎除端明¶
殿學士簽書兼權參知政事十三年二月罷兼權七月¶
罷提舉江州太平觀¶
樓炤紹興十四年二月自資政殿學士知紹興府移知¶
<pb:KR2m0004_WYG_010-21a>¶
建康府過闕以本官簽書兼權參知政事四月罷提舉¶
江州太平觀¶
李文㑹紹興十四年五月自奉議郎御史中丞除端明¶
殿學士本官簽書兼權參知政事十一月罷(案宋史李/文㑹罷簽)¶
(書在十二月此作十/一月與宋史互異)落職奉議郎提舉江州太平觀¶
楊愿紹興十四年十一月自通直郎御史中丞除端明¶
殿學士朝奉郎簽書兼權參知政事十五年罷(案宋史/楊愿除)¶
(簽書在十二月此作十一月與宋史/互異罷在十五年十月此失載某月)提舉江州太平觀¶
<pb:KR2m0004_WYG_010-21b>¶
李若谷紹興十五年九月自敷文閣直學士朝議大夫¶
樞密都承㫖除端明殿學士簽書(案宋史李若谷除簽/書在紹興十五年十)¶
(月此作九月/與宋史互異)十七年正月遷參知政事¶
何若紹興十七年正月自奉議郎御史中丞除端明殿¶
學士朝奉郎簽書三月罷提舉江州太平興國宫¶
詹大方紹興十八年八月自朝奉郎工部尚書除端明¶
殿學士本官簽書兼權參知政事十一月卒(案宋史詹/大方以紹)¶
(興十八年九月卒以余堯弼代之即在/是年十月此俱作十一月與宋史互異)¶
<pb:KR2m0004_WYG_010-22a>¶
余堯弼紹興十八年十一月自朝散郎御史中丞除端¶
明殿學士本官簽書兼權參知政事二十年三月遷參¶
知政事¶
巫伋紹興二十年三月自朝奉郎給事中除端明殿學¶
士本官簽書兼權參知政事二十一年四月使大金為¶
祈請使是嵗還仍兼權參知政事二十二年二月罷落¶
職(案巫伋除簽書在紹興二十年二月此作三月/罷在二十二年四月此作二月與宋史互異)提舉¶
太平興國宫¶
<pb:KR2m0004_WYG_010-22b>¶
章夏紹興二十二年四月自朝散郎諫議大夫除端明¶
殿學士本官簽書兼權參知政事十月罷落職提舉太¶
平興國宫¶
宋樸紹興二十二年十月自奉議郎御史中丞除端明¶
殿學士朝奉郎簽書兼權參知政事二十三年十月罷¶
落職提舉太平興國宫¶
史才紹興二十三年十月自朝奉郎諫議大夫除端明¶
殿學士本官簽書兼權參知政事二十四年六月罷落¶
<pb:KR2m0004_WYG_010-23a>¶
職提舉太平興國宫¶
魏師遜紹興二十四年自奉議郎御史中丞除端明殿¶
學士朝奉郎簽書參知政事十一月罷提舉太平興國¶
宫¶
鄭仲熊紹興二十四年十二月自承議郎諫議大夫除¶
端明殿學士朝奉郎簽書二十五年四月兼權參知政¶
事五月罷落職提舉太平興國宫¶
湯思退紹興二十五年五月自承議郎禮部侍郎直學¶
<pb:KR2m0004_WYG_010-23b>¶
士院除端明殿學士朝奉郎簽書兼權參知政事八月¶
罷¶
蔡懋宣和六年九月自朝議大夫開封尹除中大夫同¶
知靖康元年遷尚書左丞(案自蔡懋以下至張慤皆紀/宣和以後尚書左右丞諸人)¶
(姓名及除罷年月而自/宣和六年以前皆闕)¶
葉夢得字少藴蘇州吳縣人官至尚書左丞在鎮以其¶
子模將數千人守馬家渡金人果使叛將酈瓊將輕兵¶
來襲見有備乃去時以屯兵衆嵗費米八十萬斛錢八¶
<pb:KR2m0004_WYG_010-24a>¶
百萬緡𣙜貨務所入不足以贍且命夢得兼總四路漕¶
運時江淮多難甚賴之以勞進觀文殿學士¶
蔡仲熊濟陽人好學博聞執經議論往往與時宰不合¶
亦不改操求同歴年方至尚書右丞當時憾其不遇¶
王璠以尚書右丞為京兆尹自李諒後政條隳弛姦豪¶
寖不戢璠頗修舉政治有名進左丞¶
王安中字履道號初寮道人宣和中為翰林學士遷尚¶
書右丞安中文學稱于時靖康中坐累謫象州館于謝¶
<pb:KR2m0004_WYG_010-24b>¶
氏之扶疎堂又建炎間貶道州司户避冦寓臨賀有和¶
李師中布水寺詩及稽古閣墨蹟¶
李綱為尚書右丞上欲親征命綱為東京留守以李棁¶
副之時宇文粹中扈從東幸綱建議守城罷親征辛未¶
上登宣徳門親勞問將士命李綱吳敏撰數十語示金¶
人犯順欲危宗社決策固守各令勉勵之意俾閤下官¶
宣讀一句將士聲喏須臾六軍皆感泣于是固守之議¶
始決乃以綱為親軍行營使二月罷後三日士庻伏闕¶
<pb:KR2m0004_WYG_010-25a>¶
言綱不當罷復除尚書右丞都大提舉京城四壁守禦¶
使¶
張慤建炎元年六月自中大夫户部尚書除本官同知¶
至十一月遷尚書右丞¶
忻州地震災異數見時陳堯佐與王隨同在相位諫官¶
論政事錯繆由宰相不得人堯佐亦先自援漢故事數¶
上章請行策免下制曰適因災異繼有奏陳慮煩宰制¶
之勤宜錫都俞之命從優禮云¶
<pb:KR2m0004_WYG_010-25b>¶
曾布與韓忠彥同輔政忠彥既罷相而布亦力請去位¶
乃有是命未幾臣僚論列布與宦官閻守懃等相交結¶
使門人李士京通道密語暨陛下發揮睿斷斥逐守懃¶
是時布在公堂忽覺驚駭失色曰昨日見李士京來不¶
言及今日何遽如此又聞金山登雲門外下鼻唐地嘗¶
有讖記遂諷金山寺僧獻其地又以常住地不可買遂¶
面欺乞令潤州估價買之王防獻賄于其子紓納妾以¶
事之布亦薦用朱彥任府界提㸃日朝廷便錢往京西¶
<pb:KR2m0004_WYG_010-26a>¶
紓與布之婿吳則禮攬客人便錢所得息錢甚多彥以¶
此速進陛下深察其奸終以必去而不疑可謂有人主¶
之英斷矣及其既去則譽以美詞寵以要職罪狀未著¶
天下惘然于是落職提舉亳州明道宫太平州居住又¶
責授賀州别駕衡州安置二年又責授亷州司户參軍¶
(案前條不著年月此條首云乃有是命末云二年又責/授則原本必有元年罷相之文而傳寫脱去且陳堯佐)¶
(王隨罷相在景祐五年三月韓忠彥曽布罷相在/崇寧元年五月乃錯置建炎後皆由傳寫淆亂)¶
興化軍仙遊人陳瓘因朝㑹見蔡京視日久而不瞬嘗¶
<pb:KR2m0004_WYG_010-26b>¶
以語人曰京之精神如此他日必貴然矜其稟賦敢敵¶
太陽吾恐此人得志必擅私逞欲無君自肆矣尋居諫¶
省遂攻其惡京聞瓘言因所親以自解且致情懇而以¶
甘言啖瓘瓘使答之曰杜詩所謂射人先射馬擒賊必¶
擒王不得自已也于是攻之愈力草四章將上㑹聞隔¶
對不得見乃悉繳而奏之(案宋史瓘以論皇太后預政/因罷監揚州糧料院瓘出都)¶
(門繳四章上/之與此互異)其奏曰紹聖之初哲宗之意本無適莫章¶
惇雖挾功自恣然其初猶有兼取元祐之意京自成都¶
<pb:KR2m0004_WYG_010-27a>¶
而來與其弟卞共毁宣仁共欺哲宗京之得售其説自¶
役法始從大改役法以後事事無不大改兄弟同朝塤¶
篪相和無有一事不如其意當此之時不以所聞神考¶
聖訓告于哲宗至于今日然後引所自書實録以為證¶
驗倡為不經之論而欲遷神考于西宫其為矯誣可謂¶
明矣京以矯誣之筆妄増實録之事以矯誣之舌偽造¶
神考之訓朝廷用矯誣之言而輕改宗廟信矯誣之説¶
而力沮言者臣恐自此矯誣之人無復忌憚矣今朝廷¶
<pb:KR2m0004_WYG_010-27b>¶
大政又皆委曲遷就而為一京之地公議洶洶人不敢¶
言京當紹聖之初與其弟卞俱在朝廷導贊章惇共作¶
威福卞則隂為謀畫惇則果斷力行且謀且行者京也¶
哲宗篤于繼述一于委任事無大小信惇不疑卞于此¶
時假繼述之説以主私史惇于此時因委任之篤自明¶
己功京則盛推安石之聖過于神考以合其弟又推定¶
策之功毁蔑宣仁以合章惇惇之矜伐京為有助卞之¶
乖悖京實贊之當此之時言官常安民屢攻其罪京與¶
<pb:KR2m0004_WYG_010-28a>¶
惇卞共怒安民協力排陷斥為姦黨而孫諤董敦逸陳¶
次升亦因論京相繼黜逐哲宗晚得鄒浩不由進擬寘¶
之言路浩能㤀身徇國京又因其得罪從而擠毁是以¶
七年之間五害言者凡所施行得以自恣遂使當時之¶
所行皆為今日之所改卞之尊紹王氏知有安石豈知¶
有神考知有金陵豈知有京師絶滅史學一似王衍重¶
南輕北分裂有萌臣之痛心黙憂非一日也陛下融㑹¶
南北去卞不疑然而京尚未去人實憂之兄弟一心皆¶
<pb:KR2m0004_WYG_010-28b>¶
為國害一去一留失政刑矣熙寧之末王安石呂惠卿¶
紛爭以後天下之士分為兩黨神宗患之于是自安石¶
既退惠卿既出之後不復用此兩人而兩門之士則皆¶
兼取而竝用之也當時天下之士初有王黨吕黨而朋¶
黨之禍終不及于朝廷者用此術耳自京卞用事以來¶
牢籠薦引天下之士處要路得美官者不下數百千人¶
其間才智藝能之士可用之人誠不為少若京去朝廷¶
則私門之士數百千人者皆為朝廷之用矣京在朝廷¶
<pb:KR2m0004_WYG_010-29a>¶
則皆蔡氏之黨也然則消黨之術惟在去京而己國家¶
内外無事一百四十年矣至于保養隂邪必成心腹之¶
患瓘又論哲宗實録不當止以蔡京兼修疏奏上甚感¶
其言密賜瓘黄金百兩(案宋史瓘以上書明宣仁誣謗/事賜黄金百兩后亦令勿遽去)¶
(畀十僧牒為行裝改無為/軍與此所載詳略互異)上謂輔臣曰瓘言事極不可¶
得暫貶亦不久前日遣人以金百兩賜之瓘受賜泣下¶
布曰陛下待遇如此宜其感泣也元符三年十月京遂¶
以翰林學士承㫖出知永興軍至是除尚書左丞京執¶
<pb:KR2m0004_WYG_010-29b>¶
政凡二月而相¶
王黼上章乞骸骨曰陛下用臣不為不盡任臣不為不¶
専縁臣薄祜取戾隂陽内積憂虞外傷疲弊捫心自悼¶
弔影興嗟獲戾天人莫之可逭儻許盡還印綬退即里¶
居脱身于風波洶湧之中收功于桑榆衰蹇之域人非¶
鬼責少緩顛隮永言此恩是為終惠詔依所乞守本官¶
致仕應得恩禮朝謁人從等並依蔡京例仍給節度使¶
俸從優禮也黼當國之久専權稔惡中外畏之無敢言¶
<pb:KR2m0004_WYG_010-30a>¶
者及是太上皇覺悟罷其政事天下稱快¶
　¶
　¶
　¶
　¶
　¶
　¶
　¶
<pb:KR2m0004_WYG_010-30b>¶
　¶
　¶
　¶
　¶
　¶
　¶
　¶
　宋朝事實卷十¶
