# -*- mode: mandoku-view; -*-
#+TITLE: 宋朝事實
#+DATE: 2015-08-24 22:49:07.638300
#+PROPERTY: ID KR2m0004
#+PROPERTY: BASEEDITION WYG    
#+PROPERTY: JUAN 提要
<pb:KR2m0004_WYG_000-1a>¶
欽定四庫全書　　　　　史部十三¶
　宋朝事實　　　　　　　政書類一(通制之屬/)¶
　　提要¶
　　　　(臣/)等謹案宋朝事實二十卷宋李攸撰文獻通¶
　　　　考作李伋考宋史藝文志亦作李攸通考傳¶
　　　　寫誤也攸字好徳陳振孫書録觧題稱其官¶
　　　　為承議郎而不詳其里貫原序稱政和初編¶
　　　　輯西山圖經九域志等書瀘帥孫義叟招之¶
<pb:KR2m0004_WYG_000-1b>¶
　　　　書上轉一官張浚入朝約與俱以家事辭攷¶
　　　　西山屬成都府瀘州屬潼川路則攸當為屬¶
　　　　人其曰張浚入朝蓋紹興四年浚自川陜宣¶
　　　　撫使召還時也其書據原序蓋上起建隆下¶
　　　　迄宣和凡六十卷其三十卷先聞於時後以¶
　　　　餘三十卷上之因語觸秦檜寢其書不報故¶
　　　　晁陳二家書目俱作三十卷與序相合而趙¶
　　　　希弁讀書附志宋史藝文忠乃俱作三十五¶
<pb:KR2m0004_WYG_000-2a>¶
　　　　卷今書中有髙孝兩朝登極赦詔及紹興間¶
　　　　南郊赦詔而紀元亦迄於紹興殆又有所附¶
　　　　益兼及南宋之初歟攸熟於掌故經靖康兵¶
　　　　燹之後圖籍㪚佚獨汲汲搜輯舊聞使一代¶
　　　　典章粲然具備其用力頗為勤摯所載厯朝¶
　　　　登極南郊大赦詔令太宗親製趙普碑銘西¶
　　　　京崇福宫記景靈西宫記太晟樂記往往為¶
　　　　宋文鑑名臣碑傳琬琰集播芳大全諸書所¶
<pb:KR2m0004_WYG_000-2b>¶
　　　　闕漏他如宗室換官之制不見於宋史職官¶
　　　　志郊祀勘箭之儀不詳於禮志太廟崇寧廟¶
　　　　圖紫宸殿集英殿上夀賜宴再坐立班起居¶
　　　　諸圖宫架鼔吹十二按圖尤為記宋代掌故¶
　　　　者所未備至其事蹟之異同年月之先後紀¶
　　　　載之詳畧尤多可與東都事略續通鑑長編¶
　　　　及宋史互相㕘訂又如石晉賂契丹十六州¶
　　　　分代北山前山後足訂薛歐五代史稱山後¶
<pb:KR2m0004_WYG_000-3a>¶
　　　　十六州之誤周世宗兵下三闗並載淤口闗¶
　　　　亦足補薛歐二史祗載瓦橋益津二闗之闕¶
　　　　當時如江少虞事實類苑錦繡萬花谷多引¶
　　　　用之宋史亦多採用其文第原本久佚惟㪚¶
　　　　見於永樂大典各韻下者尚存梗概而割裂¶
　　　　𤨏碎莫由考見其體例惟趙希弁讀書附志¶
　　　　稱祖宗世次登極紀元詔書聖學御製郊廟¶
　　　　道釋玉牒公主官職爵邑勛臣配享宰執拜¶
<pb:KR2m0004_WYG_000-3b>¶
　　　　罷科目儀注兵刑律厯籍田財用削平僣為¶
　　　　陞降州縣經畧幽燕之類具載本末云云蓋¶
　　　　即當日之門目今據以分類編次釐為二十¶
　　　　卷雖未悉復原書之舊而綱舉目從咸歸條¶
　　　　貫亦得其十之七八矣攸别有通今集二十¶
　　　　卷宋史藝文志入故事類今佚不傳又嘗上¶
　　　　書秦檜戒以居寵思危尤為侃侃不阿則其¶
　　　　人亦足重不獨以博洽見長云乾隆四十六¶
<pb:KR2m0004_WYG_000-4a>¶
　　　　年二月恭校上¶
　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　　　　總　校　官(臣/)陸　費　墀¶
#+PROPERTY: JUAN 目錄
<pb:KR2m0004_WYG_000-5a>¶
欽定四庫全書　　　　　史部十三¶
　宋朝事實目録　　　　　政書類一(通制之屬/)¶
　　卷一¶
　　　祖宗世次¶
　　卷二¶
　　　登極赦　　　紀元¶
　　卷三¶
　　　詔書　　　　聖學　　　　御製¶
<pb:KR2m0004_WYG_000-5b>¶
　　卷四¶
　　　郊赦一¶
　　卷五¶
　　　郊赦二¶
　　卷六¶
　　　廟制¶
　　卷七¶
　　　道釋¶
<pb:KR2m0004_WYG_000-6a>¶
　　卷八¶
　　　玉牒　　　　公主¶
　　卷九¶
　　　官職　　　　勲臣　　　　配享¶
　　卷十¶
　　　宰執拜罷¶
　　卷十一¶
　　　儀注一¶
<pb:KR2m0004_WYG_000-6b>¶
　　卷十二¶
　　　儀注二¶
　　卷十三¶
　　　儀注三¶
　　卷十四¶
　　　科目　　　　樂律　　　　歴象¶
　　卷十五¶
　　　籍田　　　　財用¶
<pb:KR2m0004_WYG_000-7a>¶
　　卷十六¶
　　　兵制¶
　　卷十七¶
　　　削平僭偽¶
　　卷十八¶
　　　陞降州縣一¶
　　卷十九¶
　　　陞降州縣二¶
<pb:KR2m0004_WYG_000-7b>¶
　　卷二十¶
　　　經畧幽燕¶
